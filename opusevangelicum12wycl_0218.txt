OPUS EVANGELICUM [CAP. [Μ.

sed amplius irritatur, quemadmodum si ignem cum igne
coniungas, maior flamma succenditur. Si autem non reper-
cusseris eum, ille iam stabit, si quidem sapit, confusus,
si autem 1 non sapit, saciatus. Et non solum iterum te
non repercutit sed forsitan compunctus corde penitet
quia te vel semel percussit. Attamen etsi sic insanus est,
ut nec pacienciam tuam intelligat nec confundatur in facto
suo, numquid potes tu te amplius vindicare quam Deus
erat vindicaturus? Ideoque si repercusseris eum, perdidisti
vindictam, quia te ipsum vindicasti et liberasti eum de
manibus Dei, quia reddidisti ei quid fecit. Si ergo fortiter
irasceris paciencius age, ut melius vindiceris scilicet per
Deum.

Et ei qui vult tecum in iudicio contendere et tunicam
tuam tollere, dimitte ei et pallium. Primum indigna res
est ut homo fidelis stet in iudicio ante conspectum iudicis
infidelis. Nam et si infidelis non est, certe secularis est.
Et qui te venerari debuerat propter dignitatem fidei
iudicat te propter necessitatem cause et perdes dignitatem
Christi propter negocium mundi. Nonne melius est ut
perdas rem mundialem quam gloriam sempiternam? Si
enim rem perdideris propter Christum, Christus tibi rem
restituere potest, si autempropter rem perdideris Christum,
res tibi non potest restituere Christum. Deinde necesse
est ut humilies te coram iudice et subditus fias illi propter
necessitatem cause. Et forsitan qui propter Deum non
fueras te humiliaturus, humilias te propter lucrum et
facias rem preciosiorem quam Deum. Tercio quia omne
iudicium irritacio cordis est et cogitacionum malarum, et
si semel in iudicium ingressus fueris, iam non desideras
ut veritas cause appareat, sed ut quocunque modo victor
existas.

Si autem videris quod causa tua, sicut frequenter solet
fieri in iudiciis, aut verbis aut fraudibus aut pecuniis
expugnetur, necesse est similiter ut et tu aut verbis aut
fraudibus aut pecuniis cause tue adesse festines. Et si ab
inicio consilium non habuisti ut sic ageres, postea sic
agere ipsius controversie necessitas te compellit. Nam
primo pro lucro tantummodo festinabas, postea iam et

3760

5

10

15

20

'35

pro pudore contendis et magis contentus es eciam peccare 40

tantum ut vincas quam vinci tantum ut non pecces. Hec

3. A: cum ille. ,1. B: insaciatus. 4, 5. A: te percutit. 16. 13: in
indicio deest. 21³. A: reconstituere. 25. A: et deest.

