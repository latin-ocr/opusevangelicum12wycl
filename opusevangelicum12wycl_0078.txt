68

opos EVANGEL1CUM [CAP. xx.

mercede. Ut ergo quis propter blasphemiam sit beatus,
duo hec convenire debent, ut et mendaciter blasphemetur
et propter Deum. Alioquin si unum defuerit, iam non
est beatitudinis merces, ut puta, si quid dixerit de
te quod est turpe mendacium, sed non propter causam5
Dei, sed propter privatam aliquam inimiciciam dolens,·
ille quidem peccavit, tu autem mercedem iusticie non habes,
nisiforte cum possis blasphemare, non blasphemastipropter
iusticiam Dei, aut cum possis te revindicare, non revin-
dicasti; et tunc beatus es et causa privata facta est tibi 10
causa Dei. Quod si propter causam quidem Dei blas-
phematus es, cum malum quod dictum est de te verum est:
non es beatus, quia verum est dictum de te. Et illa
blasphemia pertinet tibi non ad mercedem iusticie sed ad
vindictam peccati. Ideo utrumque posuit: et mencientes15
et propter me.

Gaudete. Quare? Quia merces vestra multa est in
celis. Ponderate confusionem terrenam cum gloria celesti
et videte si non multo levius est quod patimini super
terram quam quod expectatis in celis. Sed forte dicis: 20
Quis potest blasphematus mendaciter non dico gaudere
sed vel magnanimiter serre? Quisquis vana gloria non
delectatur. Qui enim concupiscit que sunt in celo, opprobria
non timet in terris. Nec cogitant quid loquentur homines
propter ipsum, sed quid iudicet Deus de illo. Qui enim 25
letatur de laude hominum et quantum letatur tantum
contristatur ille de vituperio hominum,- qui autem de
laude hominum non extollitur nec de uituperacione humi-
liatur. Unusquisque ubi gloriam querit illic timet con-
fusionem. Qui gloriam querit in terris confusionem timet 30
in terris; qui autem gloriam non querit nisi tantummodo
apud Deum, confusionem non timet nisi tantummodo Dei.
Si miles periculum belli sustinet, dum sperat victorie
predam, quanto magis vos opprobria mundi non debetis
timere, qui regni celestis premium expectatis? Hec Cri- 35
sostomus.

Et videtur quod hee verba Domini non solum ad
preteritorum solacium extenduntur sed ad consolacionem
presencium qui in causa Domini exprobrantur. Patet
quidem quod pontifices nostri et pharisei excommunicant 40
et exprobrant hominem qui defendit et enucliat causam

23. A: qui sunt. 24. A: locuntur. 26, 27. A: et quantum — homi-
num deest. 3s. A in marg: Jotzannes.

